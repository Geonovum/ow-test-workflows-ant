## Leeswijzer

In het voorliggende wijzigingsprotocol staan de sturende principes achter het generieke wijzigingsproces van het Informatiemodel Geluid. Met dit protocol wordt elke wijziging van het model een voorspelbaar proces voor de ketenpartners.

Geonovum ontwikkelt en beheert het Informatiemodel Geluid. Mensen die in de praktijk gebruik maken van dit Informatiemodel hebben vragen over de toepassing ervan, willen weten welke ontwikkelingen er spelen, en hebben mogelijk suggesties voor aanpassingen van het Informatiemodel.

In dit wijzigingsprotocol staan de sturende principes achter het wijzigingsproces voor de standaard die Geonovum beheert: de manier waarop wijzigingen in het Informatiemodel Geluid plaatsvinden. Met het protocol wordt elke wijziging van de standaard een voorspelbaar proces voor de ketenpartners. In het protocol zijn basisbegrippen en uitgangspunten uiteengezet voor het wijzigingsproces, bijvoorbeeld wat onder nieuwe en volgende versies verstaan wordt, en wanneer deze nieuwe versie(s) verwacht mogen worden.

Het opstellen en gebruik van het protocol onderdeel van het beheerproces van een standaard. Geonovum voert het beheer en de doorontwikkeling van standaarden, waaronder het Informatiemodel Geluid, uit conform het beheer- en ontwikkelmodel voor open standaarden: <a href='https://www.logius.nl/diensten/bomos' target='_blank'>BOMOS</a>.

Wijzigingen in het Informatiemodel Geluid worden niet zomaar doorgevoerd. Voor de ene gebruiker van het model zal de wijzing gering zijn, voor de ander kan het grote gevolgen hebben. Daar houden wij rekening mee. De gebruikersgroepen van de standaarden en andere actoren in het wijzigingsproces zijn vastgelegd, evenals de belangrijkste taken en verantwoordelijkheden en de momenten waarop zij betrokken zijn in dit proces.

We starten dit wijzigingsprotocol met een samenvatting duiden we de gehanteerde begrippen. In <a href='#_Ref479668298'>Hoofdstuk 3<a></a> zetten we het gebruik van het wijzigingsprotocol uiteen met onder andere uitgangspunten en betrokkenen. <a href='#_Ref479668347'>Hoofdstuk 4<a></a> beschrijft vervolgens de stappen in het wijzigingsproces. Wanneer een nieuwe versie van het model wordt opgeleverd, zijn dit een aantal producten. <a href='#_Ref503261469'>Hoofdstuk 5<a></a> maakt dat inzichtelijk. In <a href='#_Ref479668455'>Hoofdstuk 6<a></a> is beschreven hoe we handelen in het geval van escalatie. In de bijlage is tot slot een overzicht van de statussen van wijzigingsverzoeken opgenomen.

